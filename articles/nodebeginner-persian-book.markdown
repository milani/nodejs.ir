Title: معرفی کتاب Node.js برای مبتدی ها

Author: مسعود قربانی

Date: 2016-03-17 18:40:00 GMT+0330 (IRDT)

Categories: book,node.js,persian

پلتفرم **Node.js** به سرعت در حال رشد است؛ اگر شما یکی از کسانی باشید که مایل به یادگیری این پلتفرم باشید مطمئناً علاوه بر مستندات موجود انگلیسی به دنبال یک منبعی خواهید بود که نکات فنی و خاص را برایتان روان‌تر و راحت‌تر بازگو کند و ترجیحاً دوست دارید آن منبع هم فارسی باشد :)
نقطه شروع در یادگیری هر چیزی بسیار مهم است. اگر روند یادگیری شتاب مناسبی نداشته و از سادگی کافی برخوردار نباشد قطعا به شکست منجر می‌شود.

من هم مثل شما تا چند وقت پیش به دنبال یک نقشه راه مناسب برای یادگیری این پلتفرم بودم. از آنجایی که در ابتدای جستجو به دنبال منبع فارسی بودم، متاسفانه جستجو به در بسته خورد اما بعد از کمی جستجو بیشتر با کتاب انگلیسی **[The Node Beginner Book](http://www.nodebeginner.org/)** تالیف شده توسط **[Manuel Kiessling](manuel.kiessling.net)** آشنا شدم. واقعاً یکی از بهترین کتاب هایی بود که به من کمک کرد تا یک سکو پرتاب خوبی داشته باشم.

یکی از دغدغه هایی که در طول مطالعه این کتاب 54 صفحه ای من را اذیت می‌کرد نبود منبع فارسی بود. از این رو بعد از یک برنامه ریزی اقدام به ترجمه کتاب کردم. هدف از ترجمه این کتاب صرفاً تلاشی صادقانه و ناچیز برای پیشبرد دانش در حوزه وب فارسی بوده است.

مطالعه آنلاین و دریافت نسخه pdf: [http://msud.ir/nbpersian](http://msud.ir/nbpersian)
موفق باشید
